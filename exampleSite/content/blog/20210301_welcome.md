+++
author = ["Daan Asma"]
categories = ["algemeen", "avontuur", "schrijven"]
date = 2021-03-01T23:00:00Z
description = "Graag heet ik jullie van harte welkom in deze uithoek van het wereldwijde web."
image = "/images/casa_del_viento_sunrise.JPG"
tags = ["algemeen", "reizen", "schrijven"]
title = "Wees welkom!"

+++
Het is me een waar genoegen om jullie te verwelkomen op mijn spiksplinternieuwe persoonlijke website! Ik hoop dat dit een plaats kan worden waar ik mijn gedachten kan delen met jullie - mijn hypothetische lezers - en waar ik mijn eigen horizonten kan verruimen. Ik heb er alvast zin in.

Als je benieuwd bent naar wie ik ben en waarom ik het een goed idee vond om hiermee te beginnen, nodig ik je uit om een kijkje te nemen op [deze pagina](/about "Achtergrond").

Eind augustus 2020 trok ik met mijn fiets de wijde wereld in, op zoek naar avontuur en interessante ontmoetingen. Na een tocht van een zeventigtal dagen belandde ik in een klein afgelegen huisje in de bergen nabij Valencia, waar ik enkele van de meest boeiende maanden van mijn leven doorbracht. Sinds kort verblijf ik in [La Casa del Viento](https://www.lacasadelviento.net/ "La Casa del Viento") (Het Huis van de Wind), waar ik enkele nieuwe vrienden help met allerlei klusjes zodat hun projecten weer kunnen starten zodra het toegelaten is. De setting is alvast ydillisch!

![Kipjes Casa del Viento](/images/casa_del_viento_kipjes_deur.jpg "Kipjes Casa del Viento")

Zowel tijdens het fietsen als daarnaast was (en is) er veel tijd om na te denken over wat ik wil bijleren en hoe ik mijn leven wil invullen in zowel het heden als de toekomst. "Schrijven" behoort absoluut tot de categorie van activiteiten waar ik van geniet, en daarom leek me een goed idee om de koe bij de horens te vatten.

Als je graag op de hoogte wil blijven van nieuwe verhalen, laat dan onderaan deze pagina je e-mailadres achter. Geen zorgen hoor, ik hou de hoeveelheid mails beperkt.

Tot snel!

Daan

Vragen? [Shoot!](/contact "Contact")